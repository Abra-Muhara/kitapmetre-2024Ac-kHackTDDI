“Balonla Beş Hafta ne hakkında?” diye sorulduğunda, akla
gelen ilk cevap “Afrika’nın keşfi,” olur. Jules Verne’in alameti
farikasıdır bu; keşifler, icatlar, macera dolu yolculuklar
ondan sorulur. Bu kitap bunun en büyük kanıtlarından biridir.
Verne kimi zaman bir belgeselci, bir tarihçi gibi kullanır
kalemini, yarattığı kurmacaya ustalıkla yedirir elindeki bilgileri.
Kitapta belgesel öğeler çok olunca, metnin yazıldığı
döneme ve o dönemdeki düşünce tarzına, insanların sahip
olduğu bilgilere bakmak önemli hale gelir.
Kitabın yayımlandığı yıl olan 1863’te, Avrupalıların Afrika
hakkında bildikleri şeyler oldukça azdı. Bilinenler azdı ama
keşifler yeni başlamamıştı, yüzyıllardır Afrika’yı keşfetmek
üzere yola koyulan kâşifler vardı. Kuzey Afrika’nın Akdeniz
kıyıları nispeten uzun bir zamandır bilinirdi. Fakat batı, güney
ve doğu kıyıları 1500’lü yıllara kadar bilinmezdi. İç kesimler
ise 1800’lere kadar ulaşılamaz topraklar olarak görül6
dü. Kıtayı keşfetmeyi zorlaştıran birkaç neden vardı. İlk olarak
dünyanın en büyük çölü Sahra buradaydı. Çölü geçmek
çok zordu; sıcağa, susuzluğa ve açlığa, doğal yaşamın tehlikelerine
katlanmak yabancılar için kolay değildi. İkinci olarak,
denizden karaya çıkış şiddetli akıntılar ve rüzgâr nedeniyle
denizcileri korkuturdu. Olur da bu tehlike atlatılırsa, bu
sefer iç kesimlerdeki azgın nehirler, şelaleler çıkardı kâşiflerin
karşısına. Ancak bütün bunlar insanların keşfe çıkmasına
engel olmamıştı. Balonla Beş Hafta’nın kurmaca kahramanı
Fergusson da bu işe merak salanlardan biri oldu; üstelik bu
zorluklar karşısında dâhice bir yöntem bularak. Fakat onun
hikâyesine geçmeden önce, en başa dönelim.
Bu işe ilk kalkışanların Fenikeliler olduğu düşünülür. Denizcilikteki
maharetleriyle bilinen bu halk muhtemelen kuzey
kıyılarına ulaşmayı başardı. Hatta o dönemde buralar Afrika’nın
değil, kendi medeniyetlerinin bir parçası olarak görüldü.
Fenikelilerin ardından, bir diğer keşif seferini Araplar yaptı.
700’lü yıllarda, başta Mısır civarı olmak üzere Kuzey Afrika’yı
fethettiler ve insanları Müslüman yapmak için çabaladılar.
Arapların ardından Portekizliler geldi. 1400’lerden itibaren
altın ve fildişi bulmak için kıtanın içlerine doğru ilerlemeye
çalıştılar. Diğer Avrupa ülkelerinden kâşifler ise 1700’lere,
1800’lere kadar Afrika’ya yönelmedi. Ancak bu yıllardan itibaren
devletlerin de desteğini alan gezginler yola koyuldu.
Jules Verne Balonla Beş Hafta’yı tam bu noktadan başlattı.
Avrupalıların Afrika’ya düzenledikleri seferlerin çeşitli sebepleri
vardı elbette. Fergusson’ın seferinin motivasyonu
olan “coğrafi merak” ise pek sık rastlanan bir sebep değildi.
Kâşiflerin amacı genellikle ticari faaliyetlerini artırmaktı.
Bunun için, taşımacılıkta kullanabileceklerini düşündükleri
nehirleri keşfetmeye büyük önem verdiler. Bir diğer sebep
de Hıristiyanlığı yaymaktı. Çeşitli ülkelerden misyonerler Afrika’nın
iç kesimlerine kadar ilerledi. Görüldüğü üzere, bu ilk
7
kâşifler ya Afrika’nın kaynaklarını kullanmak istemişlerdi ya
kendi dini, kültürel özelliklerini oraya götürmek ya da her ikisini
aynı anda yapmak. Dolayısıyla Jules Verne’in karakterinin
amacının sadece bir coğrafi keşif yapmak olması, kitabın
ilgi çekici bir konuya sahip olmasını sağladı. Gazeteler o yıllarda
bu kâşiflerin anılarına yer verirdi ve bu sayede tirajları
kat kat arttı. İşte böyle bir ortamda, Jules Verne anıların yanına,
kendi kurmacasını eklemeye karar verdi. Hem bir gezi
kitabı, hem de serüven romanı olarak görülebilecek bu eserde
maceralar, tehlikeli anlar arka arkaya sıralandı; yazar yer
yer bilimsel, coğrafi ve tarihi bilgiler vererek okuyucunun ilgisi
çekti. Kitap bu başarılı üslubu ve keşiflere duyulan merakın
arttığı ortam sayesinde büyük ilgi topladı, Verne’in ünlemesini
ve yayıncısıyla yeni bir sözleşme yapmasını sağladı.
Fakat olumlu eleştirilerin yanı sıra, olumsuz eleştiriler de
gelmişti. O yıllarda nüfusun büyük kısmı tarafından bir sorun
olarak görülmeyen ve kitapta da yer yer rastlanan ırkçılık, siyah
düşmanlığı, köle sistemi gibi meseleler özellikle yirminci
yüzyıldan itibaren eleştirilmeye başlandı. Verne’in aslında
haklarında çok da şey bilmediği Afrikalı insanları ilkel olarak
görmesi sonraki yıllarda kabul görmedi. Kitapta, o tarihe kadar
“Batı”yla hiç temas etmediği için bambaşka bir medeniyet
sayılan, hatta Batılı gözlere “medeniyetsiz” olarak görülebilen
Afrikalı halkların ve onların kültürlerinin tasvirinde insanı
rahatsız eden bir ırkçı bakış vardır. Metni okurken, eleştirel
mesafeye çekilerek, Batı-merkezci ayrımcılığın olağan
sayıldığı koşullarda yazılmış olduğunu akılda bulundurmak
faydalı olacaktır. Bununla birlikte, yazarın yenilikçi üslubu ve
benzer edebi temalar etrafında yazarak ustalaşması takdirle
karşılanmış, kendinden sonra gelen edebiyatçılara ilham vermiştir
ve Balonla Beş Hafta yüz elli yıldan fazla zamandır büyük
bir okuyucu ilgisi çekmektedir.



11
1
Çok alkış alan bir konuşmanın sonu –
Doktor Samuel Fergusson’ın
sunumu – “Excelsior”1 – Doktorun
ayakta portresi – Adanmış bir
kaderci – “Traveller’s club”da2 akşam
yemeği – Günün anlam ve öneminin
şerefine kalkan kadehler
14 Ocak 1862 günü, Waterloo Meydanı 3 numaradaki
Londra Kraliyet Coğrafya Cemiyeti’nin
toplantısında büyük bir dinleyici kalabalığı
vardı. Sözleri sık sık alkışlarla kesilen Sir Francis
M... saygıdeğer meslektaşlarına önemli bir açıklama
yapmaktaydı.
Bu nadide belagat örneği, nihayet, içinden dolu
dolu vatanseverlik taşan birkaç tumturaklı cümleyle
sona erdi:
“İngiltere, coğrafi keşifler peşindeki seyyahlarının
korkusuzluğu sayesinde, daima ulusların önün-
1 Latince “yükseğe”.
2 İngilizce “Gezgin Kulübü”.
12
de yürümüştür (çünkü biliyoruz ki uluslar evrensel
olarak birbirlerinin önlerinde yürürler) – (Onaylama
sesleri.) Şanlı evlatlarından Doktor Samuel Fergusson
da ecdadının yüzünü kara çıkarmayacaktır.
(Dört bir yandan: Çıkarmaz! Çıkarmaz!) Bu girişim,
eğer başarıya ulaşırsa (Başarılı olacaktır!), Afrika
haritası hakkında sahip olunan dağınık bilgileri tamamlayarak
birbirine bağlayacak (Şiddetli onaylama
sesleri), başarıya ulaşamazsa bile (Asla! Asla!), insan
dehasının en cüretkâr girişimlerinden biri olarak tarihteki
yerini alacaktır! (Çılgınca tezahüratlar.)
“Yaşasın! Yaşasın!” diye bağırdı kalabalık, bu heyecan
verici sözlerin coşkusuyla.
“Yaşasın korkusuz Fergusson!” diye bağırdı en
heyecanlı dinleyicilerden biri.
Coşkulu nidalar yankılandı. Herkesin ağzında
Fergusson’ın ismi vardı; öyle ki, İngilizlerin gırtlaklarından
geçmesinin, o ismi daha da büyüttüğüne
inanasımız geliyordu. Toplantı salonu onun ismiyle
sallanıyordu.
Onlar da oradaydı halbuki, o korkusuz seyyahlar,
kalabalıktılar, hareketli yapıları onlara dünyanın
dört bir yanını dolaştırmış, artık yaşlanmış, yorulmuşlardı!
Hepsi, az ya da çok, manen ya da bedenen,
deniz kazalarından, yangılardan, Kızılderililerin
savaş baltalarından, vahşi yerlilerin topuzlarından,
asılmaktan, Polinezyalıların midelerinden kurtulmuşlardı.
Ama hiçbir şey Sir Francis M...’nin söylevi
esnasında kalplerinin küt küt çarpmasını engel13
leyemedi. Ve bu söylev, hiç kuşkusuz, Londra Kraliyet
Coğrafya Cemiyeti’nin en büyük belagat başarısı
olarak insanlık belleğindeki yerini aldı.
Ama İngiltere’de heyecan sadece lafta kalmaz.
“Royal Mint”in3 para makinesinden bile daha hızlı
para basar. Derhal Doktor Fergusson için bir teşvik
ödeneği oya sunuldu ve para 2.500 sterline yükseldi.
Meblağın önemi, girişilen işin önemiyle orantılıydı.
Cemiyet’in üyelerinden biri, başkana, Doktor Fergusson’ın
resmî olarak takdim edilip edilmeyeceğini
sordu.
“Doktor aramızdadır,” diye cevapladı Sir Francis
M...
“İçeri alınsın! İçeri alınsın!” diyen bağırışlar yükseldi.
“Onun gibi olağanüstü yürekli bir insanı kendi
gözlerimizle görmek isteriz!”
“Belki de bu imkânsız önerinin,” dedi yaşlı ve
felçli bir amiral, “bizi yanıltmaktan başka bir amacı
yoktur.”
“Ya Doktor Fergusson diye biri yoksa?” diye haykırdı
kötü niyetli bir ses.
“O zaman onu yaratmak gerekir,” diye cevap verdi
bu ağırbaşlı cemiyetin şakacı bir üyesi.
Sir Francis M... “Doktor Fergusson’ı içeri alın,”
demekle yetindi.
Ve Doktor Fergusson bir alkış tufanı altında içeri
girdi, ama kendisinde heyecandan eser yoktu.
3 Birleşik Krallık’taki darphane.
14
Orta boylu, kırk yaşlarında bir adamdı. Canlı bir
mizacı olduğu yüzünün koyu renginden belli oluyordu.
Sıradan hatları olan soğuk bir yüzü vardı; burnu
ise büyüktü, keşiflere adanmış insanların gemi pruvasına
benzeyen burunlarındandı. Cesaretten çok
zekâyı düşündüren yumuşacık gözleri dış görünüşüne
epeyce bir hoşluk katıyordu. Kolları uzundu, ayakları
ise bir yürüyüşçünün güveniyle basıyordu yere.
Dingin bir ağırbaşlılık, doktorun kişiliğinin en belirgin
yanıydı ve en masumu dahi olsa bir aldatmacaya
alet olabileceği kimsenin aklından geçmezdi.
Alkışlar ve tezahüratlar, Doktor Fergusson cana
yakın bir hareketle sessizlik isteyinceye kadar sürüp
gitti. Sunumu için hazırlanan kürsüye yöneldi. Ardından
ayakta, sabit, canlı bakışıyla sağ elinin işaretparmağını
yukarı kaldırdı, ağzını açtı ve şu tek kelimeyi
söyledi:
“Excelsior!”
Hayır! Ne Bright ve Cobden’in beklenmedik çıkışı,
ne Lord Palmeston’ın İngiltere sahillerindeki kayaları
demirle kaplamak için olağanüstü fon talebi
böyle bir başarı yakalamıştı. Sir Francis M...’nin söylevini
de geçmişti bu, hem de fersah fersah. Doktor
hem soylu, hem yüce, hem gösterişsiz, hem de ölçülü
olduğunu göstermişti; vaziyeti anlatan tek kelimeyi
söylemişti:
“Excelsior!”
Bu tuhaf adamın büsbütün etkisi altına giren ihtiyar
amiral, Fergusson’ın konuşmasının “eksiksiz”
15
olarak Proceedings of the Royal Geographical Society of
London’a alınmasını talep etti.
Peki kimdi bu doktor? Ve hangi işe adamıştı kendini?
Genç Fergusson’ın babası İngiliz donanmasında
saygıdeğer bir yüzbaşıydı, oğlunu küçük yaştan itibaren
kendi mesleğinin tehlikelerine ve maceralarına
alıştırmıştı. Korku diye bir şey tanımadığı anlaşılan
bu vakur çocuk, erken yaşta keskin bir zekâya,
araştırmacı aklına sahip olduğunu, bilimsel çalışmalara
yönelik dikkat çekici bir eğilimi olduğunu belli
etti; ayrıca, zorluklardan sıyrılmak konusunda da
az bulunur bir becerisi olduğunu gösteriyordu; asla,
hiçbir şey karşısında zorlanmamıştı, çocukların
pek nadiren üstesinden gelebildikleri ilk çatal kullanışında
bile.
Kısa bir zaman sonra hayal gücü korkusuz girişimlere,
deniz keşiflerine dair okuduğu kitaplarla
yanıp tutuşmaya başladı; 19. yüzyılın ilk dönemine
işaret eden keşifleri tutkuyla takip etti; Mungo Parkların,
Bruceların, Cailliélerin, Levaillantların başarılarını,
hatta sanırım biraz, hiç de daha aşağı görmediği
Selkirk’in, Robinson Crusoe’nun başarısını da
düşledi. Onunla Juan Fernandez adasında dolu dolu
saatler geçirdi! Kazazede denizcinin fikirlerini çoğu
zaman onayladı, bazen onunla kendi plan ve projelerini
tartıştı; onun yerinde olsa başka türlü, hiç kuşkusuz
en az onun kadar iyisini, belki de daha iyisini
yapardı! Ama kesin olan bir şey varsa, tebaası olma16
yan bir kralmış gibi eşsiz olduğu o mutlu adadan asla
kaçmazdı... Hayır, donanmanın birinci komutanlığını
bile vaat etseler kaçmazdı!
Bu eğilimlerin, dünyanın dört bucağına salınmış
macera dolu gençlik dönemi boyunca daha da ileri
gidip gitmediğini düşünmeyi size bırakıyorum. Zaten,
bilgili bir adam olan babası da hidrografi, fizik,
mekanik gibi alanlarda verdiği sıkı eğitimin üstüne
bir kat da botanik, tıp ve astronomi atarak onun bu
zinde zekâsını geliştirmek için elinden geleni yaptı.
Saygın yüzbaşı öldüğünde, 22 yaşındaki Samuel
Fergusson çoktan dünyanın çevresini dolaşmıştı;
Bengalli Mühendisler Birliği’ne yazılmış ve birçok
işte farkını belli etmişti. Ama şu askerlik hayatı
ona uygun değildi, emir vermekten daha az rahatsız
olsa da itaat etmekten hoşlanmıyordu. İstifasını
verdi ve kâh avlanarak, kâh bitki toplayarak Hint Yarımadası’nın
kuzeyine doğru çıkıp Kalküta’dan Surat’a
kadar gitti. Amatör duygularla yaptığı basit bir
gezintiydi bu.
Surat’tan sonra Avustralya’ya geçtiğini ve Yeni
Hollanda’nın tam ortasında olduğu düşünülen Hazar
Denizi’ni bulmakla görevli Yüzbaşı Sturt’un keşif
seferine katıldığını görüyoruz.
Samuel Fergusson İngiltere’ye 1850’ye doğru
döndü ve her zamankinden daha fazla keşif cinlerinin
etkisinde, 1853’e kadar, Bering Boğazı’ndan
Farewell Burnu’na kadar Amerika kıtasının etrafını
dolaşan seferinde Yüzbaşı Mac Clure’a eşlik etti.
17
Fergusson’ın vücut yapısı yorgunluğun her türlüsüne
rağmen, her iklim koşulunda müthiş bir direnç
gösteriyordu, en mutlak mahrumiyet koşullarında
bile rahatsızlık duymadan yaşıyordu: Midesi kendi
isteğine göre küçülen ya da genişleyen, bacakları yatacağı
yere göre uzayan ya da kısalan, günün her saatinde
uyuyup gecenin her saatinde uyanabilen şu
mükemmel yolcunun bire bir örneğiydi.
Yorgunluk nedir bilmeyen yolcumuzun bunun
hemen ardından, 1855’le 1857 arasında, Schlagintweit
kardeşlerle birlikte Tibet’in batısını bir uçtan
diğerine gezdiğini ve bu keşif gezisinden geriye ilgi
çekici etnografya gözlemleriyle döndüğünü görmek
de hiç şaşılacak bir şey değil.
Samuel Fergusson bu yolculukları sırasında Daily
Telegraph’ın, yani günlük tirajı 140.000’i bulan, milyonlarca
okura ancak yetişen, 1 penilik gazetenin de
en faal ve en ilgi çekici muhabiri olmuştu. Doktor
hiçbir bilimsel kuruma, Londra’nın, Berlin’in, Paris’in,
Viyana’nın, Saint Petersburg’un kraliyet coğrafya
cemiyetlerine ya da Gezginler Kulübü’ne, hatta
istatistikçi dostu Kokburn’un başında bulunduğu
Royal Polytechnic Institution’a bile üye olmadığı
halde, iyi tanınıyordu.
Kokburn ona hoş görünmek için bir seferinde şu
problemi çözmesini önermişti: Doktorun dünyanın
çevresinde kaç mil yaptığı bilindiğine göre, aradaki
yarıçap farkı hesabıyla kafası ayaklarından kaç mil
daha fazla yol gitmiştir. Yahut, doktorun ayaklarının
18
ve kafasının yaptıkları miller bilindiğine göre, boyu
tam olarak hesaplanabilir mi?
Ama Fergusson, konuşanlardan değil iş yapanlardan
olduğu için bilim cemiyetlerinden hep uzak
durmuştu. Zamanını tartışmaktansa araştırmak, gevezelik
etmektense keşfetmek için kullanmayı tercih
ederdi.
Bir İngiliz’in, gölü görmek niyetiyle bir gün Cenevre’ye
geldiği anlatılır; onu, hani omnibüsler gibi
yanlara oturulan şu eski arabalardan birine bindirmişler.
Fakat tesadüf bu ya, bizim İngiliz, göl arkasında
kalacak şekilde oturmuş. Araba dairesel turunu
sakince tamamlarken, İngiliz bir kere bile dönüp
arkasına bakmayı aklına getirmemiş, sonunda
da Cenevre Gölü’nden gayet memnun kalarak Londra’ya
dönmüş.
Doktor Fergusson yolculukları esnasında, öyle bir
defa da değil, sık sık arkasına dönmüştü, hem de o
kadar iyi dönmüştü ki, çok şey görmüştü. Zaten bunu
doğası gereği yapıyordu, bizim de onun biraz kaderci
olduğuna inanmak için geçerli nedenlerimiz
var. Ama onunki fazlasıyla Ortodoks bir kadercilikti,
kendine ve hatta Tanrı’nın takdirine güvenen bir
kadercilikti; yolculukların onu çekmediğini, daha ziyade
oraya itildiğini söylüyordu kendi kendine. Ve
yönünü kendi tayin etmeyen, yolun onu yönlendirdiği
bir lokomotif gibi dolaşıyordu dünyayı.
“Ben yolumu takip etmiyorum,” derdi sık sık,
“esasında yolum beni takip ediyor.”
19
Dolayısıyla Kraliyet Cemiyeti’nin alkışlarını toplarkenki
soğukkanlılığına şaşırmıyoruz. Kibirli, hele
kendini beğenmiş biri hiç olmasa da bu basit şeylerin
üzerindeydi. Sir Francis M...’ye götürdüğü teklif
ona dünyanın en basit işi gibi görünüyordu, yarattığı
muazzam etkinin farkında bile değildi.
Toplantının ardından doktoru Pall Mall’daki Traveller’s
Club’a götürdüler; onun şerefine büyük bir
ziyafet düzenlenmişti; yemeklerin boyutları sunulan
kişinin önemine göre düşünülmüştü ve bu şahane
yemeğin içinde yer alan mersinbalığının boyu
da bizzat Samuel Fergusson’ın boyundan üç parmak
bile kısa değildi.
Afrika topraklarında parlayan ünlü seyyahlara
Fransız şaraplarıyla defalarca kadeh kaldırıldı. İngilizlere
gayet yaraşır bir biçimde, alfabetik sırayla
seyyahların sağlıklarına ya da anılarına içildi: Abbadie’ye,
Adams’a, Adamson’a, Anderson’a, Arnaud’ya,
Baikie’ye, Baldwin’e, Barth’a, Batouda’ya,
Beke’e, Beltrame’a, du Berba’ya, Bimbachi’ye, Bolognesi’ye,
Bolwik’e, Bolzoni’ye, Bonnemain’e, Brisson’a,
Browne’a, Bruce’a, Brun-Rollet’ye, Burchell’a,
Burckhardt’a, Burton’a, Caillaud’ya, Caillié’ye,
Campbell’a, Chapman’a, Clapperton’a, Clot-Bey’e,
Colomieu’ye, Courval’a, Cumming’e, Cuny’ye, Debono’ya,
Decken’e, Denham’a, Desavanchers’a,
Dicksen’a, Dickson’a, Dochard’a, Duchaillu’ye,
Duncan’a, Durand’a, Duroulé’ye, Duveyrier’ye, Erhardt’a,
d’Escayrac de Lauture’e, Ferret’e, Fres20
nel’e, Galinier’ye, Galton’a, Geoffroy’a, Golberry’ye,
Hahn’a, Halm’e, Harnier’ye, Hecquart’a, Heuglin’e,
Hornemann’a, Houghton’a, Imbert’e, Kaufmann’a,
Knoblecher’e, Krapf’a, Kummer’a, Lafargue’a, La21
ing’e, Lajaille’e, Lambert’e, Lamiral’a, Lamprière’e,
John Lander’a, Richard Lander’a, Lefebvre’e, Lejean’a,
Levaillant’a, Livingstone’a, Maccarthie’ye,
Maggiar’a, Maizan’a, Malzac’a, Moffat’a, Mollien’e,
Monteiro’ya, Morrisson’a, Mungo Park’a, Neimans’a,
Overwey’e, Panet’ye, Partarrieau’ya, Pascal’a,
Pearse’a, Peddie’ye, Peney’ye, Petherick’e,
Poncet’ye, Prax’a, Raffenel’e, Rath’a, Rebmann’a,
Richardson’a, Riley’ye, Ritchie’ye, Rochet d’Héricourt’a,
Rongäwi’ye, Roscher’a, Ruppel’a, Saugnier’ye,
Speke’e, Steidner’a, Thibaud’ya, Thompson’a,
Thornton’a, Toole’a, Tousny’ye, Trotter’a,
Tuckey’ye, Tyrwitt’e, Vaudey’ye, Veyssière’e, Vincent’a,
Vinco’ya, Vogel’e, Wahlberg’e, Warington’a,
Washington’a, Werne’e, Wild’a ve nihayet, akılları
durduran teşebbüsüyle bu seyyahların çalışmalarını
birleştirmesi ve Afrika’ya dair keşifler silsilesini tamamlaması
beklenen Samuel Fergusson’a.